**1.**  
_Obětavý muž se ocitá v mělkých vodách.  
Rozhlíží se kolem sebe,  
hledá vodu, kterou by mohl vzít těm,  
kteří se topí._

---

**2.**  
_Obětavý muž se ocitá v hlubokých vodách.  
Rozhlíží se kolem sebe,  
hledá vodu, kterou by mohl vzít těm,  
kteří se topí.  
Oslňován vlastními dobrými skutky,  
nevšimne si, že ďábel mu tiše v duši  
zasévá semeno zla._

---

**3.**  
_Obětavý muž se ocitá pod hladinou.  
Rozhlíží se kolem sebe,  
hledá pomoc.  
Nemůže se pohnout,  
nemůže vykřiknout —
rozlil by vodu, kterou bezhlavě nabral.
Semeno zla klíčí,  
roste v něm hořkost,  
zatímco kolemjdoucí nevědomky hledí. 
Jediný, kdo vidí pravdu,  
je Klaun v dáli._

---

**4.**  
_Obětavý muž se začíná dusit.  
Klaun se směje,  
a kolemjdoucí jdou dál,  
jako by se nic nestalo.  
Zlo v něm otravuje vodu —  
hořkost se mění v žal,  
žal v ticho._

---

**5.**  
_Obětavý muž se ocitá u Klauna.  
Vidí v sobě zlo  
a děsí se ho.  
Prosí ho o pomoc.  
Klaun se usmívá.  
Dohoda je uzavřena._

---

**6.**  
_Obětavý muž se ocitá v poušti.  
Zmatený a ztracený,  
nevědomky začíná svou poutní cestu.  
Hořkost, nenávist i smutek v něm rostou.  
Nachází známou vesnici uprostřed prachu,  
lidé truchlí okolo cizince._

_Tu spatří Mudrce,  
který zlomeného muže pozve do své chýše.  
Muž se ptá, jak z pouště odejít.  
Mudrc jen mlčí:  
S roztříštěnou myslí  
není úniku.

_-Leo Piotrowski_

