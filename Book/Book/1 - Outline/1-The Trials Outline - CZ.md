Plot Outline

  


First Draft

Untitled Unmastered

Ourin

# Kapitola 1
## Do lesa zelená nepatří

Východ slunce pozlatil krajinu, kterou projíždělo černé auto po rozbité silnici. Po dlouhé cestě Josef zpozorněl.

"To je snad páté stádo srnek, co jsme potkali během dvaceti minut," Nevěřil vlastním očím. Po zádech mu přeběhl mráz.

Vedle něj seděla Tora, ponořena do štosu papírů. Prsty obracela stránky sem a tam, jako by si skládala mapu událostí. 

Zpráva ji pohltila natolik, že reagovala se zpožděním. "Hmm? Kde?" zvedla hlavu a rozhlédla se kolem sebe. 

Ztlumil rádio a zavrčel: "Toro… ty vůbec nedáváš pozor na věci kolem sebe."

Hlavu znovu sklonila. "Abych viděla stádo srnek? Ne, díky." 

"Ne stádo srnek, ale stáda! Během necelých dvaceti minut!" Její nezájem ho čím dál víc iritoval. 

Ticho mezi nimi se táhlo, dokud ho Josefův povzdech neodřízl. "Co tam celou dobu čteš?"

Chladně kroutila hlavou, aniž by zvedla oči: "Třeba to, že do **Grundálu**, Jedeme proto, že tam našli tělo mladého chlapce, napůl rozežrané."

Oči se mu vykulily, nevěřícně se otočil na Toru a vyhrkl. "My tam jedeme kvůli medvědovi?" V podvědomí věděl, že tomu tak není.

Toro si ani nevšimla jeho dětinského výbuchu a začala číst zprávu nahlas:
"Tak nevím, jestli zrovna medvěd dokáže do těla dostat tmavě zelenou tekutinu, která – a cituji – *rozežrala rukavice jednomu ze záchranářů a při dlouhodobém dýchání v blízkosti způsobila nevolnosti doprovázené zvracením*." Až poté, co to přečetla nahlas, musela papíry odložit. Myšlenka na to, proč jedou, ji začala znervózňovat.

"Kyselina? Klasik, vždycky to je kyselina. Snad se to nezvrhne natolik abych musel použít magii" zamumlal, aniž by pohlédl na Toru. Chlupy se mu vztyčily po celém těle. Snad je ta zpráva přehnaná, uklidňoval se, i když tomu sám nevěřil. 

Pohlédla na něj s drobným úsměvem – takovým tím, který pramení z cizího neštěstí. "Tak Josefe, a důvod, proč zrovna ty tu musíš být, je jednoduchý. Když někdo řekne ředitelovi, cituji, *že je strašnej debil*, člověk se nemůže divit, že dostane takovou práci."

"Omlouvám se, ale je to debil, jenom mu všichni lezou do prdele," neodpustil si komentář. 

Zanedlouho dorazili do Grundálu. Listnáče lemující cestu působily až příliš klidně – jako by se samy snažily zapomenout, co se stalo. Zaparkovali na náměstí, uprostřed něhož se tyčila mramorová kašna. 

Ve vesnici panoval až nepřirozený klid. S tím, co se stalo, by však byli všichni radši, kdyby se aspoň něco dělo. 

Protáhli si nohy a vydali se na místo činu. Předtím, než vyrazili, Josef zkontroloval dlouhé pouzdro na zadní sedačce. Snad tě dneska nepoužiju, doufal v duchu. 

Úzká cesta je vedla směrem k lesu. Každých několik set metrů vyběhlo pár zvířat, jako by tempo jejich kroků určovalo jejich únik. Nebe bylo zaplněné černými tečkami, které kroužily nad lesem. Rozechvělé větve a šum listí se nesly krajinou jako šepot po katastrofě. 

Toro se zastavila. "Tolik vran... proč?"

"Vypadá to, jako by se chystali na hostinu." Na okamžik se odmlčel. V očích se mu zaleskl strach. 

Tora neodpověděla; představa takové hostiny ji zcela znepokojovala.

Vysílačky praskaly a neustálá mluva rozbíjela tichou cestu. Stromy odrážely blikající světlo z policejních majáků, jako by byly zrcadly. Žluto-černá páska ohraničovala prostor, kolem níž stáli policisté. Les široký asi tři kilometry odděloval Grundál od vesnice Horbl.

Listy vlály ve větvích, které šlehaly každého, kdo procházel. Světlo slunečních paprsků vybledlo barvy lesa.

Strážník je zastavil. Ukázali odznak – zlatavá liška se blýskala v odrazu slunce. Nad ní se táhla písmena – D.O.M.U. – Detektivní oddělení Michalovy univerzity – zároveň Dobrota, Ochota, Moudrost, Uvážlivost.

Po důkladné kontrole odznaků je samotný vedoucí zavedl na místo činu.

"Avšak naše detektory magie nic nezaznamenali. proč jste tady?" zeptal se policista.

"Víte…" Počkal na něj.

"James," odvětil.

"Víte Jamesy, zrovna tato vražda vypadá totožně jako tři ostatní, které se staly v okolí." poznamenal.

Naklonil se k němu a začal šeptat, "Ale mezi námi. Naštval jsem mého vedoucího, tím že jsem pouze říkal pouze pravdu. No a poslal mě sem jako trest. Takže si myslím, že se není čeho bát." Pousmál se. Věděl, že to je poloviční pravda.

Pach hnisu sílil s každým krokem. 
Rozežrané tělo leželo v trávě – bez břicha, bez vnitřností. 
Zůstala jen rozlámaná žebra trčící z torza. 
Krev se mísila s hustým, štiplavým sekretem, který pálil do očí. 

Tora zastavila, dala si ruku přes ústa. Strach ji zcela ovládl. *Bože… to snad není možný. Proč je obličej skoro nedotčen?* Začal se jí zvedat žaludek. Nemůžu jít dál, to nejde snést.
Josef pokračoval, oči mu začaly slzet, tep zrychlovat. 
Cítil, jak se mu tvoří pot na čele. 
Jeho mysl s ním ale hrála triky; sama totiž chtěla utéct. *Nemůžu se otočit jako nějaký zbabělec, to nejsem já!*

Zastavil se a začal úplně jinak přemýšlet – soustředěně. 
Tělo zcela rozežrané, hlava však neporušená. Při manipulaci vytekla kyselina, jako by chránila svou oběť. Hraje si se svojí obětí? Nebo je to vše vypočítané? 

"Jak dlouho tu leží?" otočil se na strážníka. 

"Našli jsme ho včera večer," zamumlal skrze roušku.

Hmm, zelená kůže u ramen, lehce se odlepuje i na nohách. Nemůže tu ležet déle než tři dny.

"Děkuji," otočil se a šel k Toře. 

Během cesty řekl strážníkovi: "Musíme počítat s nejhorším scénářem. Vypadá to, že monstrum vyznačuje známky inteligence. Potřebuji, abyste zabezpečili celý les." Jeho sarkasmus zmizel tváří v tvář vážnosti situace.

"Celý les?" nevěřil svým uším. "Na to nemáme kapacitu, už teďka tady máme skoro všechny."

"Toro!" vykřikl. "Potřebujeme více lidí. Za jak dlouho někdo dorazí?"

Vzala telefon a zavolala na detektivní oddělení Michalovy univerzity. 

"Dobrý den, zde Toro Milová."

Ženský hlas zazněl z mobilu. "Dobrý den, Toro, s čím vám můžu pomoci?"

"Hlásím kód 24. Za jak dlouho se k nám někdo dostane?" Správně bych měla říct kód 15, ale tohle není ledajaké monstrum.

"Potvrzuji..." Dlouho se nikdo neozýval. "To je věčnost," potichu si postěžovala. "Váš nadřízený zamítá kód 24, ale schvaluje posily. Očekávaný příjezd zítřek odpoledne."

Dech se jí zastavil. V duchu se uklidňovala. Určitě někdo přijede dřív. "Dobrá, děkuji," položila hovor.

Zvedla pohled na Josefa. "Nejdřív zítra odpoledne… ale někdo dorazí dřív, ne?"

Sklonil hlavu. "Dojdu si pro katanu," dodal chladně. "Připrav se, budeme muset použít magii."

Viděl jí v očích strach. Povzdechl si. Oba tušili, že barvy lesa vyjasní až měsíční záře. 

## Nehostinná bělost v lese
____
Slunce zapadalo za horizont a měsíc sílil ve své záři.

Zatímco Josef s Torou pročesávali les na druhém konci Grundálu, pár kilometrů dál se dva kluci loudali domů.

Leo s Davidem promarnili celý den lelkováním v Grundálu. Večer se rozhodli jít domů do Horblu. David vytáhl z batohu lovecký nůž a začal si s ním hrát. 

"Myslím, že kdybych chtěl, tak divočáka s tímhle zabiju," prohlásil David a zkoumal čepel.

"Vůbec. Než ty ho bodneš, tak tě svalí a budeš rád, že odejdeš s modřinami," vrátil ho do reality.

"Nebude mít šanci, koukej, jak jsem rychlej!" máchl nožem ve vzduchu.

"Schovej to, než mi tady něco ufikneš," sykl Leo.

"Mám to pod kontrolou," zastavil čepel pár centimetrů od jeho hrudi a začal se smát.

To dětinské chování ho přestalo bavit. Odhodil jeho ruku a zvýšil hlas, "Dost už."

Cesta se změnila ve štěrk a před nimi se zvedl les, osvětlený měsícem. Listí šeptalo, vrány krákaly a teplo se ztratilo. Jako by les ožil – a snažil se varovat ostatní. 

"Viděl jsem na druhé straně policejní auta, nevíš co se stalo?" Davida okolí znepokojovalo a ticho ho znervózňovalo. Musel mysl nějak zaměstnat.

Otočil se na Davida a pokrčil rameny "Nemám tušení. Marco se pár dnů zpátky ztratil – možná ho nehledají?" 

Jak to dořekl David ho zastavil. Oči se mu chvěly strachem. "Co dě..." zakryl mu ústa. Před nimi byly slyšet divné zvuky, které rozhodně nepřipomínaly medvěda – spíš kombinaci klapajících zubů a hlubokého vrčení. 

Silueta se začala vyjasňovat, její výška se každým krokem zvětšovala. Oba zachvátila instinktivní potřeba utéct. Leovi se začaly třepat ruce, teplo nahradila zima. Leo si stále v hlavě opakoval: *Co mám dělat?* Bledě bílé nohy monstrum táhly blíže a blíže k chlapcům. David stáhl Lea za stromy. 

Neustálé klapání čelistí přestalo. Jediné, co Leo slyšel, byl vlastní tlukot srdce. Už je pryč? Jeho zvědavost překonala jeho strach a kouknul se. Křup. Monstrum se objevilo mezi ním a Davidem. 

David vytáhl nůž a vší silou ho vrazil stvůře do boku. Celý les se otřásl jejím řevem. Dřív než si Leo uvědomil, co se stalo, David se už rozeběhl zpátky k vesnici – a monstrum za ním. "Davide!" vykřikl, ale odpovědí mu bylo jen chrčení a praskání větví

Leo vyběhl za Davidem, strach v něm překonala kuráž jeho kamaráda. Na cestě ani živí ani mrtví. 
Řev. 
Leo se bezhlavě rozeběhl za zvukem.
Ticho. 
Zmateně hledal svého kamaráda. Kde je? Musím ho najít. 
Jeho přání se mu splnilo. 
Davidovo tělo bylo obklopené tichem, jež rušilo žvýkání a nárazy zubů. Leo nevěřícně koukal na scénu před sebou – nedokázal si ji vysvětlit. Monstrum vylítlo na Lea takovou rychlostí, že to ani nestihl zaznamenat. Cítil rychlý studený vítr kolem celého těla. 

Josef několik set metrů od nich zkoumal stopy. Řev, se rozlehl po celém lese. Sakra. Vší silou se rozeběhl. Dosáhl nadlidské rychlosti. Nejistota mu tkvěla v hlavě. *Prosím, ať to stihnu.* Neustálé vyhýbání větvím a kořenům ho zpomalovalo. Spatřil Lea, který nehybně sledoval svého kamaráda jak je požírán.

Studený vítr, který cítil, byla zásluha Josefa. Najednou byl Leo jinde. "Promiň, že jsem byl tak pomalý." Omluvil se. Josef svojí nadpřirozenou rychlostí přesunul Lea do bezpečí. Nedostala se mu odpověď. Jeho mysl se navzdory těmto hrůzám vzdala. *To je konec.*

Josef začal nebojácně kráčet k monstru. Ruce se mu začaly třást, ale s pohledem na Davidovo tělo jeho hněv rostl. *Tak a mám tě, ty sráči.*

Příšera se rozeběhla proti němu, každý krok zněl jako válečné bubny smrti doprovázené chrčením. Vytasil katanu, která se rozzářila barvami polární záře. Ruce se mu uklidnily. Baráž útoků perfektně vyblokoval. Tam kde byla šance tak udeřil. 

Najednou odskočil a katana ztratila záři. Monstrum vyběhlo na něj, mezitím se kolem něj objevila polární záře. Zelená krev stříkala. Josefovy útoky se zopakovaly. Netvor ležel na zemi. Mrtvý.

Josef se otočil a běžel za Leem. Zastavil se v půli cesty. Jeho vize se mu rozostřila. *Sakra, přehnal jsem to.* Začal plivat krev a omdlel.

Leo viděl, jak spadl na zem, a to ho dostalo z jeho tranzu. Vyběhl za ním. Začal hledat všelijaké škrábance. Všechny co našel nebyly hluboké. 

Přiběhla k nim Tora. Klekla si a začala analyzovat Josefa. Oči jí lítaly sem a tam. Ruce zvedaly jeho končetiny. *Dýchání – zrychlené. Ruce – drobné škrábance. Nohy – v pořádku. Trup – v celku.* Začala panikařit *Josefe, prosím tě, co ti je?*

"Co se děje, najednou začal plivat krev?" začal panikařit.

"Buď je otrávený… nebo použil moc magie," začala vytahovat mobil. 

Kašel. 
Josef začal s kašlem přicházet zpět. "Jseš v pořádku?" s děsem v očích se ho zeptala. 

"Jo…" odkašlal si. "Jen jsem to trochu přehnal."

___
Byl pátek odpoledne. Mraky odcestovaly na dovolenou a nebe obsadila světle modrá obloha, která k horizontu pozvolna bledla. 

Mladík s dlouhými kroky spěchal zbrkle po rušné ulici. Vyhýbal se kolemjdoucím, avšak jeho nohy ho nakonec dovedly ke střetu se starší paní.

"Moc se omlouvám, jste v pořádku?" zeptal se a rychle jí pomohl vstát. 

"Nic se neděje. Vy mladí jste pořád ve spěchu, jako byste neměli ještě celý život před sebou," povzdechla si paní. 

Podal jí tašku a kabelku z černé kůže, poznamenanou lety používání – černou barvu na uchu dávno nahradila šedá.

"No to víte, my mladí musíme být všude co nejdřív," pronesl s lehkým úsměvem, jenž mu vykouzlil na tváři téměř omluvný výraz. 

"Ještě jednou se moc omlouvám. Vážně s tím nechcete pomoct?" zeptal se skloněnou hlavou. Podvědomí převzalo moc nad jeho tělem a nedovolilo mu navázat oční kontakt.

"Prosím tě, nic se neděje. Tělo mi ještě slouží, já už si to odnesu," uklidnila ho paní a mávla přitom vrásčitýma rukama. 

Zvedl hlavu, ale jeho zrak byl stále ztracen v moři pokory. "No, je pravda, že vypadáte tak na čtyřicet... ale klidně vám s těmi taškami pomůžu," polichotil a znovu nabídl svou pomoc.

"No tak vy mi tady říkáte, že jsem mladá, a stejně mi chcete ulehčit cestu – to mi nějak nedává smysl," pošťouchla ho paní, pobavená jeho protiklady.

Leo zčervenal a zvedl obě ruce, jako by paní vytáhla pistoli nabitou fakty. "Dostala jste mě." 

Na první pohled nepříjemná situace se proměnila ve smích – alespoň na zlomek času byli oba veselejší. 

Z industriální sekce se dostal ke svému bytu, obklopenému totožnými kopiemi, kam až oko dohlédlo. Od doby, kdy se sem před čtyřmi lety nastěhoval, se nic nezměnilo – šedá barva fasády vládla jako plevel na opuštěném statku. Sedm poschodí se tyčilo k nebi, jako kdyby sám Bůh rozhodl: *ani jedno navíc, ani jedno míň – sedm je dnů v týdnu, sedm bude pater.*

A zatímco si jeho kamarádi na své byty často stěžovali – ať už na stav, sousedy nebo domovníka – Leo nikdy. Byl spokojený s tím, co má – možná až příliš, snad i na vlastní úkor. 
Bylo až obdivuhodné, že i po čtyřech letech zůstal tak optimistický. Občas si ostatní říkali, jestli se  nezbláznil – a možná právě proto byl tak často v dobré náladě.

Zdolal schody do čtvrtého patra kde otevřel dveře do svého bytu.

Modré džíny, které s ním prožily mnoho narozenin, vánočních večerů i hospodských setkání, statečně vzdorovaly času. Od chvíle, kdy je dostal od babičky, se staly jeho společníkem i svědkem drobných vítězství a zklamání. 

Z kapsy vytáhl malou kartu, připomínající kreditku. Fotografie na horní části ukazovala obsidiánové vlasy s tmavě hnědýma očima, ladícími jako smyčce s trumpetami v symfonii barev. Nos působil nenápadně, zatímco úsměvná ústa přitahovala pozornost, vyzařující mládenecký optimismus. Zbytek karty vyplňoval černý text: 
**Leo Piotrowski, 24. 5. 2001, Log_Corp.**

Kartu položil na dřevěný noční stolek. Jen kousek od něj stála levná jednolůžková postel povlečená světle béžovým prostěradlem. Na posteli ležel velký polštář s peřinou, jejich povlečení přecházelo od tmavě oranžové po světle oranžovou s nádechem žluté a připomínalo východ slunce.

Na nočním stolku ležela krabice od bot s přilepeným žlutým lístkem: **Univerzita.** Leo opatrně sundal víko. Bylo zřejmé, že na pohled obyčejná krabice skrývá důležité tajemství. Peníze. Kupa pečlivě srovnaných bankovek, od nejmenší stovky až po pětitisícovky, každá uskladněná ve svém hnízdě.

S nevýrazným úsměvem na tváři, jako kdyby mu padl kámen ze srdce, vyndal koženou peněženku, ve které mimo jiné měl dvě pětitisícovky, a bez váhání je přiložil k ostatním.

Načež vzal všechny bankovky a začal je důkladně přepočítávat. Jednu po jedné skládal na sebe a při každých deseti tisících vytvořil nový balík.

Po chvilce ticha přišel zaslouženě dlouhý oddech, po němž následoval tentokrát už znatelný úsměv. Celý jeho obličej se rozzářil, jako by sám Son, bůh slunce, v ten okamžik vstoupil do Lea.

Otočil se ke kuchyni, jen pár kroků od postele. Začal prohledávat kuchyňské zásuvky jednu po druhé, dokud nenarazil na to, co hledal. Vyndal bílou obálku pokrytou tenkou vrstvou prachu. Vrátil se k penězům a s trochou síly donutil obálku, aby nabrala na objemu.

Obálku položil na postel a z polorozpadlé skříně, která byla starší než Leo, vytáhl svůj jediný černý oblek a bílou košili v odstínu skořápky. Oba byly uloženy v průhledném igelitovém pytli, který pán času Goj pokryl silnou vrstvou prachu. Hadrem jej setřel a vyhnal Goje i jeho prachovou vrstvu a teprve poté oblek s košilí opatrně vyndal a oblékl.

Při pohledu do zrcadla mu pot stékal po čele a rozcuchané vlasy působily jako černé blesky. Rychlým gestem pot setřel a vlasy uhladil. Oblek s diagonálně šitou vlněnou látkou připomínal pohyb vln. Celé to připomínalo oceán, uprostřed něhož zářila bílá košile – pevná a jasná, jako maják.

Po sbalení nejnutnějšího vyrazil na vlakové nádraží, necelý kilometr západně. Rekonstrukce proměnila Karlovo nádraží v důstojné a moderní místo. V centru se tyčila mramorová socha Sona s napřaženou rukou. Držel hůl se znakem vycházejícího slunce, jejíž hrot ukazoval k východu.

Vlak přijel se svým obvyklým zpožděním, jako by o jeho příjezdu rozhodoval spíše hod mincí než jízdní řád. Při nástupu Leo zpozoroval interiér, který hrdě dával najevo své stáří – a právě proto dával přednost starším vlakům. Vnímal je jako bránu do minulosti, kterou Goj odemykal s tichým darem perspektivy pro technologický posun.

Pomalu se vlak odlepil od nástupiště v Syntře a vyrazil na sever, do města Göbre, rozloženého v Klinsku – třetí největší zemi celé říše. Klinsk si v kulinářském světě získal obdiv mottem: „Použij to, co najdeš za svým domem." Každý talíř zde připomínal jeviště, na němž vystupovaly dvě hlavní postavy – Jednoduchost a Přirozenost, vždy doprovázené pestrým sborem vedlejších aktérů.

Dnes však Leovy chuťové buňky nečeká klinské divadelní představení. Zavítají do nostalgické minulosti, kde nevaří jen mamka, ale i celé generace, které tu zanechaly svá moudra. Tam, kde tradice vítězí nad inovací a babičky s prababičkami dál žijí v receptech.

Tříhodinová jízda vlakem uběhla hladce, jako po másle. Šeď metropole se po necelé hodině rozplynula v zelených loukách, střídajících se s poli brambor, kukuřice a zlatavého obilí. V dálce se táhly lesy – chvíli vládla svěží zeleň listnáčů, jindy temnější jehličí a když se obě barvy spojily, zrodil se obraz tisíce odstínů zeleně.

A zatímco krajina plynula kolem, čas se rozplýval v rytmickém klapotu kol narážejících na spoje kolejnic. Každé přejetí udávalo tempo, jako by sám vlak dirigoval orchestr, v němž smyčce pozvolna zesilovaly, elektrické piano rozechvívalo arpeggio a nad tím vším se vznášely dlouhé tóny kytary, propletené melodií klarinetu.

Zanedlouho se barvy krajiny začaly míchat s obrysy Grundálu. Menší městečko přivítalo pasažéry dvěstěletým nástupištěm, kde vzduch nesl vůni borovic obklopujících celé nádraží. Byla to přívětivá změna, jež však brzy ustoupila dalšímu vlaku – tomu, který mířil do Horblu nad Lukami, vesničky vzdálené asi tři kilometry na jih, obklopené lesy, loukami a poli. 

Vlak mizel v dálce a Goj otevřel brány času. Vlny nostalgických vzpomínek začaly zaplňovat Leovu mysl. Bez váhání se vydal po známé cestě, která vedla na okraj vesnice. Zvuky zvířat se rozléhaly po okolí – štěkání psů, kokrhání kohoutů, bučení krav i bečení ovcí patřilo ke každodennímu koloběhu. 

Vládla tu stará stavení, jejichž stěny postrádaly fasádu a střechy se pyšnily mozaikou různých odstínů tašek. Na zahradách se v jedné části pásly slepice a v druhé rostl pestrý výběr zeleniny. Každým krokem se přibližoval vzpomínce na dům obklopený loukami, kde sbor bečících ovcí vítal každého, kdo šel kolem – s výjimkou německého ovčáka, který byl jejich každodenním publikem.

Leo stlačil zvonek a krátká melodie se rozlétla ven, jako by sama chtěla potvrdit jeho dotek. Zanedlouho se dřevěné dveře otevřely a v nich stála matka – nevěřícně si prohlížela mladíka před sebou, jako by ji vlastní oči zradily a její mozek s ní hrál krutý žert.

Leo zapózoval a s úsměvem pronesl:
"Vidím, že tě moje krása nechala ohromenou." 

Jakmile větu dořekl, nedokázal se ubránit smíchu a zanedlouho se přidala i ona. Jejich smích přivolal Sona, který ještě víc rozjasnil už tak jasný den.

Smích teprve přerušila její slova "Ty seš ale blbec." 

Kdyby ta slova byla vidět, každé by neslo podpis dua – ironie a lásky

"Já vím," odpověděl a pevně ji objal. Ani jeden z nich nechtěl toho druhého pustit, ale nic netrvá věčně – po chvíli je rozdělil pes, který zvesela poskakoval kolem Lea.

"Pojď dál," řekla matka a ustoupila mu z cesty. Jakmile vstoupil, Goj otevřel brány času a zaplavil ho vzpomínkami – vrzání starého dřeva, pach venkova, cihlové destičky na zdech, to vše ho vrátilo zpátky do dětsví. 

Na chodbě si sundal boty. "Co tu vůbec děláš?" hned se zeptala, sotva dovřela dveře. "Proč si mi nic neřekl?"

Leo se pousmál, rád viděl tak plnou energie. "Počkej, tady člověk jenom vejde a hned výslech? Mám si zavolat právníka?" 

"No jasně, klidně," zasmála se. "Když se objevíš dvakrát do roka, tak se nediv."

Ukázala směrem do kuchyně. "Pojď. Dáš si kávu?"

"Ne díky," odpověděl Leo, vidět ho pít kávu byla rarita – po ní byl vždy nevrlý.

Matka si sedla naproti. "Tak povídej," řekla po chvíli. "Čemu vděčím za tu poctu?"

Leo se zavrtěl. těžkost okamžiku mu nedovolila sedět v klidu. Nikdy neměl rád tyto situace – když mu srdce mu buší až do hlavy a mozek mu předhazuje všechny možné reakce druhých. Ale teď už nemohl couvnout.

"Podal jsem přihlášku na Michalovu akademii kouzelného umění." řekl nakonec tiše.

Ticho. Její tvář ztratila barvu. 

"To myslíš vážně?" zeptala se. "Nevím co na to říct."

"No... třeba *To je dobrá zpráva*?" zkusil s úsměvem. Chápal, že to je pro matku šok, ale i jeho představivost ho nepřipravila na takovou reakci.

"To je... to je zpráva," odpověděla a opřela ruce o stůl. "Jsi si tím jistý?" Pohled měla upřený na Lea, který trochu zblednul.

"Ne že bych ti to chtěla rozmluvit, jen..." odmlčela se. "Jen se bojím. Ta škola... to není žádná legrace. Jdeš smrti přímo naproti."

Byl zcela v šoku, nečekal odpor a musel si dát chvilku na rozmyšlenou než odpověděl. "To zase ty noviny všechno přehání. Všichni přece jdeme smrti naproti. Já jen... chci pomáhat lidem. Aby měli lepší život. Bez strachu a trápení."

"Všichni kráčíme naproti smrti" přerušila jeho idealistické řeči "Ale ty za ní běžíš, zatímco ostatní opatrně kráčí,"

Leo zvedl hlas, bylo jasné jak moc je z této konverzace rozhořčen. "Klidně za ní poběžím, když to zlepší svět, klidně i jenom o nepatrný kousek." 

Z nenadání vstala a zvuk židle třecí o podlahu zaplnil místnost. Postava matky se nad ním tyčila jako věž nad pěšákem. "Leo. uvědom si, co říkáš. Ty se ženeš za smrtí jen kvůli nějaký představě o lepším světě. A co když tvoje verze "lepšího světa" není ta, kterou chtějí ostatní? Co když svět tvým chováním zhoršíš? Co potom?"

Leo chvíli mlčel. Zvedl pohled, v hlase měl klid, ale i smutek. "Možná máš pravdu, možná ta má verze není ta pravá, ale jestli se nevydám alespoň nějakou cestou, tak vím že se budu za to proklínat a kdo ví možná se budu proklínat za tohle rozhodnutí, chci prozkoumat kam mě tahle cesta zavede. Chci pomáhat lidem, je na tom snad něco zlého?"

Odpovědi se nedočkal. Matka jen tiše popíjela kávu. 

Leo vstal a oznámil, "budu chvilku venku." Její zrak byl upřen do prázdna, bylo vidět, že se jí myšlenky honí hlavou.

Na zahradě ho ovanul chladný vánek, který ho každým nádechem uklidňoval. Pohled upřel na sedm ovcí ležících pod stínem lípy. Za nimi se táhlo vyskládané dříví, několik metrů doprava. Na levém kraji branky stál beran: tichý strážce, jehož přítomnost dodávala stádu klid. 

V hlavě mu začalo klíčit semínko omluvy. Vztek, který dosud vládl jeho myšlenkám, se snažil bránit růstu, avšak už bylo pozdě. Vešel zpět dovnitř a začal se omlouvat. "Promiň, že jsem na tebe zvýšil hlas, nechal jsem se unést."

Matka právě umívala hrnek. Jakmile skončil, otočila se a objala ho. "Však já vím, že si to tak nemyslel." 

Objetí vyhnalo vztek z jeho myšlenek. Síla mu pomalu mizela a zanedlouho měl problém udržet se na nohou.

Zbytek dne vyplnil lelkováním po zahradě, drobnou výpomocí doma a procházkou po vesnici. Večer ulehl do postele ve svém starém pokoji. Z mobilu si pustil tichou ambientní hudbu. Zavřel oči a pomalu, ale jistě, se kolem něj začaly rozlétat vzpomínky z dětství, které mu vykouzlily úsměv na tváři.

## Podkapitola 2

Další den dal brzy ráno sbohem matce a vydal se na vlakové nádraží, které ho vzalo do města zpět do Grundálu. Při odjezdu ho si vedle něho sedl smutek. Přestoupil do vlak, který ho zavezl až do Göbre. Přijel lehce před devátou, univerzita byla 5 kilometrů za městem a tak bez jakýchkoliv zbytečností skočil na autobus, který ho zavezl blíže, avšak ho stále čekala dvou kilometrová chůze. 

za dvacet minut stál před univerzitou, kde ho přivítala brána, kde byla budka okupovaná mužem okolo čtyřiceti let. Představil se a řekl proč tu je, muž ho šel do budky kde volal a za chvíli přišel vysoký snědý muž. představil se jako Rahul Bhatt. zavedl Lea do malé místnosti. zde už seděla žena, pohledem vypadala na třicátnici. 

Rahul ho přivítal a objasnil, že se jedná o pohovor a že zde je jeho kolegyně Briana. Leo se posadil. Díky Rahulovi byla atmosféra v místnosti přívětivá. 

"Ještě jednou dobrý den, jmenuji se Rahul a tentokrát je tu se mnou má kolegyně Briana."

několik minut Leo odpovídal na klasické pohovorní otázky. I když nedávala pozor a Brianu to přestávalo bavit, jelikož slyšela tento rozhovor minimálně tisickrát. Naznačila rahulovi že by se chtěla na pár otázek zeptat. 

"No budu s vámi naprosto upřímná, zatím jste mě moc neoslnil," řekla Briana

Leo zbledl z šoku

Pokračovala, "Ale to není moc vaše chyba. Spíše chyba mého kolegy, který se bohužel musí ptát na takovéto plytké otázky." Otočila hlavu na Rahula, který se pousmál.

"Řekněme, že se ti podaří dokončit akademii. Co plánuješ dělat za práci?" Briana

Leo: "Chci pomoct těm na které se moc nehledí a to je lidem na vesnici a na samotě."



