Plot Outline

  

First Draft

Ideas
	  konflikt - bude vůbec přijat do Michalovy akademie 
	  Matka nechce aby její syn šel do akademie, zprvu je to velké finanční rozhodnutí ale potom se přizná, že se bojí, že přijde o svého syna protože to je zároveň nebezpečné a skoro každý týden někdo z akademie zemře

Untitled Unmastered

Ourin


Byl pátek odpoledne. Mraky odcestovaly na dovolenou a pódium obsadila světle modrá obloha, která k horizontu pozvolně bledla. 

Mladík, vysoký kolem sto osmdesát centimetrů, spěchal zbrkle po rušné ulici. Vyhýbal se kolemjdoucím, avšak nakonec se střetl se starší paní.

"Moc se omlouvám, jste v pořádku?" zeptal se okamžitě a pomohl jí vstát. 

"Bože, vy mladí jste pořád ve spěchu, jako byste neměli ještě celý život před sebou," postěžovala si paní. 

Podal jí kabelku z černé kůže, na níž byla znát léta opotřebení – především na uchu, kde černou barvu dávno nahradila šedá. 

"No to víte, my mladí musíme být všude co nejdřív," odpověděl s lehkým úsměvem. 

"Ještě jednou se moc omlouvám," dodal se skloněnou hlavou. 

"Nic se neděje," uklidnila ho paní a zároveň mávla vrásčitýma rukama. 

Oba se zasmáli a vydali se opačným směrem. Krátce poté dorazil do svého bytu.

Sundal si modré džíny, na kterých čas zanechal svůj podpis - od bílých nití až po vybledlou modrou barvu.

[^1]Z pravé přední kapsy vyndal malou kartu, rozměrově připomínala kreditku. První třetinu zabírala fotografie, na níž byly vidět obsidiánové vlasy, důkladně sčesané dozadu. Na první pohled skrývaly délku, avšak hustota prozrazovala skutečnou podstatu. 

Tmavě hnědé oči ladily s vlasy jako smyčce doplňující trumpety v symfonii barev.

Při pohledu na nos nenašel člověk nic významného, působil spíše jako malý, ale důležitý detail na velkém plátně. 

Zatímco úsměvná ústa přivolávala veškerou pozornost a vyzařovala mládenecký optimismus.

Zbylé dvě třetiny vyplňoval jednoduchý černý text: Leo Piotrowski, 24. 5. 2001, Log_Corp.

Kartu položil na dřevěný noční stolek. Jen kousek od něj stála levná jednolůžková postel povlečená světle béžovým prostěradlem. Na posteli ležel velký polštář s peřinou, jejich povlečení přecházelo od tmavě oranžové po světle oranžovou s nádechem žluté a připomínalo východ slunce.

Na nočním stolku ležela krabice od bot, na jejímž víku byl přilepený žlutý lístek s nápisem *Akademie.* Leo opatrně sundal víko. Bylo zřejmé, že na pohled obyčejná krabice skrývá důležité tajemství. Peníze. Kupa pečlivě srovnaných bankovek, od nejmenší stovky až po pětitisícovky, každá uskladněná ve svém hnízdě.

S nevýrazným úsměvem na tváři, jako kdyby mu padl kámen ze srdce, vyndal koženou peněženku, ve které mimo jiné měl dvě pětitisícovky, a bez váhání je přiložil k ostatním.

Načež vzal všechny bankovky a začal je důkladně přepočítávat. Jednu po jedné skládal na sebe a při každých deseti tisících vytvořil nový balík.

V celé místnosti se nesl šepot: "sto třicet... sto čtyřicet... sto padesát..." 

Po chvilce ticha přišel zaslouženě dlouhý oddech, po němž následoval tentokrát už znatelný úsměv. Celý jeho obličej se rozzářil, jako by sám Son, bůh slunce, v ten okamžik vstoupil do Lea.

Otočil se ke kuchyni, jen pár kroků od postele. Začal prohledávat kuchyňské zásuvky jednu po druhé, dokud nenarazil na to, co hledal. Vyndal bílou obálku pokrytou tenkou vrstvou prachu. Vrátil se k penězům a s trochou síly donutil obálku, aby nabrala na objemu. Obálku položil na postel.

Z polorozpadlé skříně, která byla starší než Leo, vytáhl svůj jediný černý oblek a bílou košili v odstínu skořápky. Oba byly uloženy v průhledném igelitovém pytli, který pán času Goj pokryl silnou vrstvou prachu. Hadrem jej setřel a vyhnal Goje i jeho prachovou vrstvu a teprve poté oblek s košilí opatrně vyndal a oblékl.

Při pohledu do zrcadla se mu na čele vytvořila drobná vesnička kapek potu, nad níž se tyčily rozcuchané vlasy připomínající černé blesky. Rychlým gestem pot setřel a vlasy uhladil. Při bližším pohledu na oblek se odhalila diagonálně šitá vlněná látka evokující pohyb vln. Uprostřed toho temného oceánu zářila bílá košile jako maják, pevná, jasná a nepřehlédnutelná

Po krátkém sebehodnocením si sbalil jen to nejnutnější a vydal se na vlakové nádraží, vzdálené necelý kilometr západním směrem. Nedávná rekonstrukce proměnila kdysi zchátralé Karlovo nádraží v důstojné a moderní místo. V centru se tyčila mramorová socha Sona s napřažená rukou, v níž držel hůl se znakem vycházejícího slunce, jejíž hrot ukazoval k východu.

Vlak přijel se svým obvyklým zpožděním, jako by o jeho příjezdu rozhodoval spíše hod mincí než jízdní řád. Interiér neskrýval známky svého stáří, a právě proto Leo vždy raději cestoval staršími vlaky. Vnímal je jako bránu do minulosti, kterou Goj odemykal – s tichým darem perspektivy pro technologický posun.

Pomalu se odlepil od nástupiště v Syntře a vyrazil na sever, do města Göbre, rozloženého v Klinsku – třetí největší zemi celé říše. Klinsk si v kulinářském světě získal obdiv mottem: „Použij to, co najdeš za svým domem." Každý talíř zde připomínal jeviště, na němž vystupovaly dvě hlavní postavy – Jednoduchost a Přirozenost, vždy doprovázené pestrým sborem vedlejších aktérů.

Bohužel dnes si Leovi chuťové buňky 

[^1]: Určitě dobré přepsat, spíše zkrátit a spojit, není potřeba to mít rozdělené, stále se jedná o popis obličeje
	
