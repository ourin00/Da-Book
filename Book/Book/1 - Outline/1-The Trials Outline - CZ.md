Plot Outline

  

First Draft

Ideas
	  1. konflikt - bude vůbec přijat do Michalovy akademie 
	  The pledge

Untitled Unmastered

Ourin


Byl pátek odpoledne, na světle modré obloze nebyl ani mráček. 

Mladý kluk, vysoký asi sto osmdesát centimetrů, zbrkle běžel po rušné ulici. Ze všech sil se snažil všem vyhnout, ale i přes veškerou snahu se střetl se starší paní. 

"Moc se omlouvám, jste v pořádku?" ihned se zeptal a pomohl jí vstát. 

"Bože, vy mladí jste pořád ve spěchu, jako byste neměli ještě celý život před sebou," postěžovala si paní. 

S úsměvem ji podal kabelku z černé kůže, na níž byla znát léta opotřebení, hlavně na uchu, kde místo černé byla spíše šedá. 

"No to víte, my mladí musíme být všude co nejdřív," odvětil. 

"Ještě jednou se moc omlouvám," dodal se skloněnou hlavou. 

"Nic se neděje," uklidnila ho paní a zároveň mávla vrásčitýma rukama. 

Oba se zasmáli a každý se vydal opačným směrem. Zanedlouho dorazil do svého bytu.

Sundal si modré džíny, na kterých čas zanechal svůj podpis - od bílých nití až po vybledlou modrou barvu.

Z pravé přední kapsy vyndal malou kartu, rozměrově připomínala kreditku. První třetinu zabírala fotografie, na níž byly vidět obsidiánové vlasy, důkladně sčesané dozadu. Na první pohled skrývaly délku, avšak hustota prozrazovala skutečnou podstatu. 

Tmavě hnědé oči ladily s vlasy jako smyčce doplňující trumpety v symfonii barev.

Při pohledu na nos nenašel člověk nic významného, působil spíše jako malý, ale důležitý detail na velkém plátně. 

Zatímco úsměvná ústa přivolávala veškerou pozornost a vyzařovala mládenecký optimismus.

Zbylé dvě třetiny vyplňoval jednoduchý černý text: Leo Piotrowski, 24. 5. 2001, Log_Corp.

Kartu položil na dřevěný noční stolek. Jen kousek od něj stála levná jednolůžková postel povlečená světle béžovým prostěradlem. Na posteli ležel velký polštář s peřinou, jejich povlečení přecházelo od tmavě oranžové po světle oranžovou s nádechem žluté a připomínalo východ slunce.

Na nočním stolku ležela krabice od bot, na jejímž víku byl přilepený žlutý lístek s nápisem *Akademie.* Leo opatrně sundal víko. Bylo zřejmé, že na pohled obyčejná krabice skrývá důležité tajemství. Peníze. Kupa pečlivě srovnaných bankovek, od nejmenší stovky až po pětitisícovky, každá uskladněná ve svém hnízdě.

S nevýrazným úsměvem na tváři, jako kdyby mu padl kámen ze srdce, vyndal koženou peněženku, ve které mimo jiné měl dvě pětitisícovky, a bez váhání je přiložil k ostatním.

Načež vzal všechny bankovky a začal je důkladně přepočítávat. Jednu po jedné skládal na sebe a při každých deseti tisících vytvořil nový balík.

V celé místnosti se nesl šepot: "sto třicet... sto čtyřicet... sto padesát..." 

Po chvilce ticha přišel zaslouženě dlouhý oddech, po němž následoval tentokrát už znatelný úsměv. Celý jeho obličej se rozzářil, jako by sám Son, bůh slunce, v ten okamžik vstoupil do Lea.

