Plot Outline

  


First Draft

Untitled Unmastered

Ourin

# Kapitola 1
## Do lesa zelená nepatří

Východ slunce pozlatil krajinu, kterou projíždělo černé auto po rozbité silnici. Po dlouhé cestě Josef zpozorněl.

"To je snad páté stádo srnek, co jsme potkali," zamumlal nevěřícně.

Vedle něj seděla Tora, ponořená do hromady papírů. Prsty obracela stránky sem a tam, jako by si skládala mapu událostí. 

Zpráva ji pohltila natolik, že reagovala se zpožděním. "Hmm? Kde?" Zvedla hlavu a rozhlédla se kolem sebe. 

Josef ztlumil rádio a zavrčel: "Toro… ty vůbec nedáváš pozor na věci kolem sebe."

Znovu sklonila hlavu. "Abych viděla stádo srnek? Ne, díky." 

"Ne stádo srnek, ale stáda, během necelých dvaceti minut!" Její nezájem ho čím dál víc iritoval. 

Ticho se mezi nimi táhlo, dokud Josefův povzdech nerozlomil napětí. "Co tam celou dobu čteš?"

Chladně kroutila hlavou, aniž by zvedla oči: "Třeba to, že do **Grundálu** jedeme proto, že tam našli tělo mladého chlapce, částečně rozežrané."

Oči se mu vykulily. Nevěřícně se otočil na Toru a vyhrkl. "My tam jedeme kvůli medvědovi?" Tušil, že tomu tak není.

Toro si ani nevšimla jeho dětinského výbuchu a začala číst zprávu nahlas:
"Tak nevím, jestli zrovna medvěd dokáže do těla dostat tmavě zelenou tekutinu, která – a cituji – *rozežrala rukavice jednomu ze záchranářů a při dlouhodobém dýchání v blízkosti způsobila nevolnosti doprovázené zvracením*." Až poté, co to přečetla nahlas, musela papíry odložit. Myšlenka na účel cesty ji znervózňovala.

"Kyselina? Klasik, vždycky to je kyselina. Snad se to nezvrhne natolik, abych musel použít magii" zamumlal, aniž by pohlédl na Toru. Chlupy se mu vztyčily po celém těle. Ta zpráva je určitě přehnaná, uklidňoval se, i když tomu sám nevěřil. 

Tora se na něj podívala s drobným úsměvem – takovým tím, který pramení z cizího neštěstí. "Tak Josefe, a důvod, proč zrovna ty tu musíš být, je jednoduchý. Když někdo řekne ředitelovi – cituji – *že je strašnej debil*, člověk se nemůže divit, že dostane takovou práci."

"Omlouvám se, ale je to debil, jenom mu všichni lezou do prdele," neodpustil si komentář. 

Ruce opakovaně mlátil o volant. "Když mu nikdo neřekne, že poslat dva nováčky do zahraničí – do těch zasranej katakomb – nebyl zrovna nejlepší nápad. Tak já tam nebudu stát a říkat mu, že je nejlepší ředitel za posledních dvě stě let."

"No já vím, že vy dva se nemáte rádi dlouho. Ale já mu třeba do prdele nelezu." Snažila se ho lehce uklidnit.

"A proto seš tady taky se mnou." 

Zanedlouho dorazili do Grundálu. Listnáče lemující cestu působily až příliš klidně – jako by se samy snažily zapomenout, co se stalo. Zaparkovali na náměstí, uprostřed něhož se tyčila mramorová kašna. 

Ve vesnici panoval až nepřirozený klid. S tím, co se stalo, by však byli všichni radši, kdyby se aspoň něco dělo. 

Protáhli si nohy a vydali se na místo činu. Předtím, než vyrazili, Josef zkontroloval dlouhé pouzdro na zadní sedačce. Snad tě dneska nepoužiju, doufal v duchu. 

Úzká cesta je vedla směrem k lesu. Každých několik set metrů vyběhlo pár zvířat, jako by tempo jejich kroků určovalo jejich únik. Nebe bylo zaplněné černými tečkami, které kroužily nad lesem. Rozechvělé větve a šum listí se nesly krajinou jako šepot po katastrofě. 

Toro se zastavila. "Tolik vran... proč?"

"Vypadá to, jako by se chystali na hostinu." Na okamžik se odmlčel. V očích se mu zaleskl strach. 

Tora neodpověděla; představa takové hostiny ji zcela znepokojovala.

Vysílačky praskaly a neustálá mluva rozbíjela tichou cestu. Stromy odrážely blikající světlo z policejních majáků, jako by byly zrcadly. Žluto-černá páska ohraničovala prostor, kolem níž stáli policisté. Les široký asi tři kilometry odděloval Grundál od vesnice Horbl.

Strážník je zastavil. Ukázali odznak – zlatavá liška se blýskala v odrazu slunce. Nad ní se táhla písmena – D.O.M.U. – Detektivní oddělení Michalovy univerzity – zároveň Dobrota, Ochota, Moudrost, Uvážlivost.

Po důkladné kontrole odznaků je samotný vedoucí zavedl na místo činu.

"Avšak naše detektory magie nic nezaznamenali. Proč jste tady?" zeptal se policista.

"Víte…" počkal na něj.

"James," odvětil.

Vzal ho stranou a podal mu ruku na rameno. "Víte Jamesi, tahle vražda je stejná jako tři ostatní, které se staly v okolí."

Naklonil se k němu a potichu dodal, "Ale mezi námi. Naštval jsem svého vedoucího tím, že jsem pouze říkal pravdu. Ale tohle není můj první nadpřirozený případ, takže se není čeho bát." Pousmál se. Věděl, že to je poloviční pravda.

Pach hnisu sílil s každým krokem. 
Rozežrané tělo leželo v trávě – bez břicha, bez vnitřností. 
Zůstala jen rozlámaná žebra trčící z torza. 
Krev se mísila s hustým, štiplavým sekretem, který pálil do očí. 

Tora zastavila, dala si ruku přes ústa. Strach ji projel tělem. *Bože… to snad není možný. Proč je obličej skoro nedotčen?* Začal se jí zvedat žaludek. Avšak i přes horory před ní pokračovala.
Josef pokračoval, oči mu slzely, tep se zrychloval. 
Cítil, jak se mu tvoří pot na čele. 
Jeho mysl s ním ale hrála triky; sama totiž chtěla utéct.

Zastavil se a jeho přemýšlení se změnilo – soustředěně. 
*Tělo zcela zdevastované. Hlava však neporušená. Při manipulaci vytekla kyselina, jako by chránila svou oběť – jasně cíleně, ne náhodně.*

"Jak dlouho tu leží?" otočil se na strážníka. 

"Našli jsme ho včera večer," zamumlal skrze roušku.

Tora se zamyslela: "Hmm, zelená kůže u ramen, lehce se odlepuje i na nohách. Nemůže tu ležet déle než tři dny." 

Otočila se ke strážníkovi: "Musíme počítat s nejhorším scénářem. Vypadá to, že monstrum vykazuje známky inteligence. Potřebuji, abyste zajistili obvod lesa." 

"Celý les?" nevěřil svým uším. "Na to nemáme kapacitu, už teďka tady máme skoro všechny."

"Tak od váš potřebuji alespoň tento okruh. Je to možné?" obkroužila místo vraždy rukou.

Na chvilku se zamyslel. "No možné to bude," řekl s odporem. 

"Toro!" vykřikl Josef. "Potřebujeme více lidí. Za jak dlouho někdo dorazí?"

Vzala telefon a zavolala na detektivní oddělení. 

"Dobrý den, zde Toro Milová."

Ženský hlas zazněl z mobilu. "Dobrý den, Toro, s čím vám můžu pomoci?"

"Hlásím kód 24 – Za jak dlouho se k nám někdo dostane?"

"Potvrzuji..." dlouho se nikdo neozýval. 

"To je věčnost," potichu si postěžovala. 

"Očekávaný příjezd zítřek odpoledne."

Dech se jí zastavil. V duchu se uklidňovala. Určitě někdo přijede dřív. "Dobrá, děkuji," položila hovor.

Zvedla pohled na Josefa, který k ní mezitím došel. "Vypadá to že dneska jsme na to jenom my dva."

"Nevíme co to je za monstrum, ale stejně bych se rozdělila."

Josef souhlasně kývnul hlavou.

Sklonil hlavu. "Dojdu si pro katanu," dodal chladně. "Připrav se, budeme muset použít magii."

"Ne, že to zase přeženeš. Nepotřebuju být od tvojí krve," naštvaně pohlédla na něj.

Viděl jí v očích strach. Povzdechl si. Oba tušili, že barvy lesa vyjasní až měsíční záře. 

## Nehostinná bělost v lese
____
Slunce zapadalo za horizont a měsíc sílil ve své záři.

Zatímco Josef s Torou pročesávali les na druhém konci Grundálu, pár kilometrů dál se dva kluci loudali domů.

Leo s Davidem promarnili celý den lelkováním v Grundálu. Večer se rozhodli jít domů do Horblu. David vytáhl z batohu lovecký nůž a začal si s ním hrát. 

"Myslím, že kdybych chtěl, tak divočáka s tímhle zabiju," prohlásil David a máchal nožem před Leem.

Odhodil jeho ruku a zvýšil hlas: "Až na to, že vůbec."

David ještě dalších deset minut si hrál s nožem a povídal co všechno s ním udělá. Leo zeleň kolem sebe a mlčenlivě přikyvoval.

Cesta se změnila ve štěrk a před nimi se zvedl les, osvětlený měsícem. Listí šeptalo. Vrány krákaly. Teplo mizelo. Jako by les ožil – a snažil se varovat ostatní. 

"Viděl jsem na druhé straně policejní auta, nevíš, co se stalo?" Tiché okolí Davida znepokojovalo a tak musel mysl nějak zaměstnat.

Otočil se na Davida a pokrčil rameny: "Nemám tušení. Marco se pár dnů zpátky ztratil – možná ho nehledají?" 

Jak to dořekl, David ho zastavil. Oči se mu chvěly strachem. "Co dě..." Leo nestačil zareagovat. David mu zakryl ústa. Před nimi byly slyšet divné zvuky, které rozhodně nepřipomínaly medvěda – spíš kombinaci klapajících zubů a hlubokého vrčení. 

Silueta se pomalu rýsovala v měsíčním světle. Každý krok vyvolával jemný chlad, po kterém kůže tuhnula. Klapání čelistí varovalo každého kolem. Oba zachvátila instinktivní potřeba utéct. Leovi se třepaly ruce. *Co mám dělat?* Bledě bílé nohy monstra se přibližovaly blíž a blíž.

David stáhl Lea za stromy. Neustálé klapání se utlumovalo. Jediné, co Leo slyšel, byl vlastní tlukot srdce. *Už je pryč?* Jeho zvědavost překonala jeho strach a kouknul se. Křup. Bílá kůže se objevila mezi ním a Davidem. 

David vytáhl nůž. Vrazil ho stvůře do boku. Les se otřásl jejím řevem. Leo ani nestačil zareagovat. David se rozeběhl zpátky k vesnici – a monstrum za ním. "Davide!" vykřikl, ale odpovědí mu bylo jen chrčení a praskání větví.

Leo vyběhl za Davidem, strach v něm překonala kuráž jeho kamaráda. Na cestě ani živí ani mrtví. 
David zařval.
*Kde je? Musím ho najít.* panikařil Leo.
Jeho přání se mu splnilo. 
Davidovo tělo bylo obklopené tichem, jež rušilo žvýkání a nárazy zubů. Leo nevěřícně koukal na scénu před sebou – nedokázal si ji vysvětlit. Monstrum vylétlo přímo na Lea. Leo ani nestihl reagovat. Cítil rychlý studený vítr kolem celého těla. 

Josef několik set metrů od nich zkoumal stopy. Řev se rozlehl po celém lese. "Sakra!" vykřikl Josef. Rozeběhl se – každým krokem kořeny a větve klouzaly pod jeho nohama, a přesto spěchal. Nejistota mu tkvěla v hlavě. *Prosím, ať to stihnu.* Dosáhl nadlidské rychlosti.

Studený vítr — efekt Josefovy rychlosti — dolehl. Najednou se ocitl Leo v bezpečí za ním. "Seš v pořádku?"  zeptal se Josef. Nedostala se mu odpověď. Jeho mysl se navzdory těmto hrůzám vzdala: *To je konec.* 

Josef nebojácně kráčel k monstru. To ztichlo a znehybnělo, jako predátor sledující kořist.  
Nebylo to vědomé pozorování — spíš chladný instinkt, který trval na tom, aby žádný pohyb neunikl. Ruce se mu rozechvěly, ale s pohledem na Davidovo tělo jeho hněv rostl. *Tak a mám tě, ty sráči.*

Příšera se rozeběhla proti němu. Listí za ní pouze šumělo; každý krok byl doprovázen klepáním čelistí, cvakající a pravidelný. Josef vytasil katanu; její ocel se třela o pouzdro a okamžitě ji obalily barvy polární záře. Hluboký nádech. Klid. 

Útoky padaly jeden za druhým. Vrčení se mísilo s kovovým cinkáním oceli, když drápy narážely na ostří. Jejich pohyby se slévaly do syčícího víru, který prorážel les jako útočící sokol. *Kolik toho ještě vydrží?* blesklo mu hlavou.

Když se objevila sebemenší příležitost, udeřil. Štiplavý pach se stupňoval s každým úspěšným zásahem. *Sakra, už uběhlo víc než třicet sekund. Musím to rychle ukončit, nebo zase zkolabuju.*

Josef odskočil — a v ten okamžik záře kolem jeho katany najednou zhasla. To byl spínač. V místech, kde předtím udeřil, se rozzářily pruhy aurory, jako světelné jizvy ve vzduchu. Z nich se prudce odtrhly záblesky, které přesně zopakovaly všechny jeho uložené útoky — rychleji a silněji, než je sám dokázal vést. 
Monstrum se rozeběhlo proti němu, ale světelné údery ho roztrhaly dřív, než se k němu dostalo. Zelená krev vystříkla do korun stromů.  
Zůstalo jen to, co z něj zbývalo. Mrtvé.

Josef se otočil a běžel za Leem. Zastavil se v půli cesty. Jeho vize se mu rozostřila. *Sakra*. Začal plivat krev a omdlel.

Leo viděl, jak spadl na zem, a to ho dostalo z jeho transu. Vyběhl za ním. Zakopl sám o vlastní nohu. Adrenalin došel a síla z nohou mu zmizela. Celý svět se mu točil a nemohl se pohnout. 

Přiběhla k nim Tora. Klekla si a analyzovala Lea. Oči jí lítaly sem a tam, ruce zvedaly jeho končetiny. *Dýchání – zrychlené. Ruce – drobné škrábance. Nohy – v pořádku. Trup – v celku.* 

"Slyšíš mě? Bolí tě něco?" Vzala mu hlavu do rukou.

Leo slyšel vše i přes šum v uších, ale neměl vůbec sílu odpovědět.

Krev tekla z Josefových úst. Tora se okamžitě obrátila k Leovi – jeho stav se však zdál stabilní.

"Potřebuju vědět, co ti je! Bez toho ti nepomůžu!" Zvýšila hlas.

"J-J-Jsem v... v Pořádku" zakoktal.

"Vážně?" ještě jednou ho celého prohlédla, ale opět nic závažného nenašla.

Zvedla se a co nejrychleji běžela za Josefem.

Hledala hluboká zranění, nebo alespoň nějakou indicii, proč krvácí. *Nic nemůžu najít. To je špatný... že by vnitřně krvácel?*

Josef s kašlem přicházel zpět na Zem. "Seš v pořádku?" zeptala se ho s děsem v očích.

"Jo…" odkašlal si. "Jen jsem to trochu přehnal." Celé tělo ho bolelo; nemohl se ani sám zvednout.

"Jak je na tom?" kývnul hlavou na Lea.

"Vypadá, že je v pořádku," uklidňovala ho.

Posadila ho blízko Lea o kmen stromu. 
## Listí zpívá tragédii, ale nikdo neposlouchá

Ani jeden z nich dnes nechtěl vidět policejní majáky. Z většiny symbol ochrany, tentokrát připomínka smrti. 

Za minutu byla slyšet siréna záchranky, která ihned převezla Lea a Josefa do nejbližší nemocnice.

Poté, co se ten chaos trochu uklidnil, se Tora vydala za Jamesem.

"Pane Jamesi," poklepala mu na rameno. 

Strážník z včerejšího odpoledne se otočil. "Ah, Toro, koukám, že alespoň vy jste v pořádku. Co pro vás můžu udělat?" 

"Máme nějaké info o těch mládencích?" 

"Leo Piotrowski," ukázal tužkou na odjíždějící záchranku.
Otočil se a ukázal na druhého: "A tady David Pirtl." Sundal si čepici. ",Chudák."
# Kapitola 2
___
Byl pátek odpoledne. Mraky odcestovaly na dovolenou a nebe obsadila světle modrá obloha, která k horizontu pozvolna bledla. 

Mladík s dlouhými kroky spěchal zbrkle po rušné ulici. Vyhýbal se kolemjdoucím, avšak jeho nohy ho nakonec dovedly ke střetu se starší paní.

"Moc se omlouvám, jste v pořádku?" zeptal se a rychle jí pomohl vstát. 

"Nic se neděje. Vy mladí jste pořád ve spěchu, jako byste neměli ještě celý život před sebou," povzdechla si paní. 

Podal jí tašku a kabelku z černé kůže, poznamenanou lety používání – černou barvu na uchu dávno nahradila šedá.

"No to víte, my mladí musíme být všude co nejdřív," pronesl s lehkým úsměvem, jenž mu vykouzlil na tváři téměř omluvný výraz. 

"Ještě jednou se moc omlouvám. Vážně s tím nechcete pomoct?" zeptal se skloněnou hlavou. Podvědomí převzalo moc nad jeho tělem a nedovolilo mu navázat oční kontakt.

"Prosím tě, nic se neděje. Tělo mi ještě slouží, já už si to odnesu," uklidnila ho paní a mávla přitom vrásčitýma rukama. 

Zvedl hlavu, ale jeho zrak byl stále ztracen v moři pokory. "No, je pravda, že vypadáte tak na čtyřicet... ale klidně vám s těmi taškami pomůžu," polichotil a znovu nabídl svou pomoc.

"No tak vy mi tady říkáte, že jsem mladá, a stejně mi chcete ulehčit cestu – to mi nějak nedává smysl," pošťouchla ho paní, pobavená jeho protiklady.

Leo zčervenal a zvedl obě ruce, jako by paní vytáhla pistoli nabitou fakty. "Dostala jste mě." 

Na první pohled nepříjemná situace se proměnila ve smích – alespoň na zlomek času byli oba veselejší. 

Z industriální sekce se dostal ke svému bytu, obklopenému totožnými kopiemi, kam až oko dohlédlo. Od doby, kdy se sem před čtyřmi lety nastěhoval, se nic nezměnilo – šedá barva fasády vládla jako plevel na opuštěném statku. Sedm poschodí se tyčilo k nebi, jako kdyby sám Bůh rozhodl: *ani jedno navíc, ani jedno míň – sedm je dnů v týdnu, sedm bude pater.*

A zatímco si jeho kamarádi na své byty často stěžovali – ať už na stav, sousedy nebo domovníka – Leo nikdy. Byl spokojený s tím, co má – možná až příliš, snad i na vlastní úkor. 
Bylo až obdivuhodné, že i po čtyřech letech zůstal tak optimistický. Občas si ostatní říkali, jestli se  nezbláznil – a možná právě proto byl tak často v dobré náladě.

Zdolal schody do čtvrtého patra kde otevřel dveře do svého bytu.

Modré džíny, které s ním prožily mnoho narozenin, vánočních večerů i hospodských setkání, statečně vzdorovaly času. Od chvíle, kdy je dostal od babičky, se staly jeho společníkem i svědkem drobných vítězství a zklamání. 

Z kapsy vytáhl malou kartu, připomínající kreditku. Fotografie na horní části ukazovala obsidiánové vlasy s tmavě hnědýma očima, ladícími jako smyčce s trumpetami v symfonii barev. Nos působil nenápadně, zatímco úsměvná ústa přitahovala pozornost, vyzařující mládenecký optimismus. Zbytek karty vyplňoval černý text: 
**Leo Piotrowski, 24. 5. 2001, Log_Corp.**

Kartu položil na dřevěný noční stolek. Jen kousek od něj stála levná jednolůžková postel povlečená světle béžovým prostěradlem. Na posteli ležel velký polštář s peřinou, jejich povlečení přecházelo od tmavě oranžové po světle oranžovou s nádechem žluté a připomínalo východ slunce.

Na nočním stolku ležela krabice od bot s přilepeným žlutým lístkem: **Univerzita.** Leo opatrně sundal víko. Bylo zřejmé, že na pohled obyčejná krabice skrývá důležité tajemství. Peníze. Kupa pečlivě srovnaných bankovek, od nejmenší stovky až po pětitisícovky, každá uskladněná ve svém hnízdě.

S nevýrazným úsměvem na tváři, jako kdyby mu padl kámen ze srdce, vyndal koženou peněženku, ve které mimo jiné měl dvě pětitisícovky, a bez váhání je přiložil k ostatním.

Načež vzal všechny bankovky a začal je důkladně přepočítávat. Jednu po jedné skládal na sebe a při každých deseti tisících vytvořil nový balík.

Po chvilce ticha přišel zaslouženě dlouhý oddech, po němž následoval tentokrát už znatelný úsměv. Celý jeho obličej se rozzářil, jako by sám Son, bůh slunce, v ten okamžik vstoupil do Lea.

Otočil se ke kuchyni, jen pár kroků od postele. Začal prohledávat kuchyňské zásuvky jednu po druhé, dokud nenarazil na to, co hledal. Vyndal bílou obálku pokrytou tenkou vrstvou prachu. Vrátil se k penězům a s trochou síly donutil obálku, aby nabrala na objemu.

Obálku položil na postel a z polorozpadlé skříně, která byla starší než Leo, vytáhl svůj jediný černý oblek a bílou košili v odstínu skořápky. Oba byly uloženy v průhledném igelitovém pytli, který pán času Goj pokryl silnou vrstvou prachu. Hadrem jej setřel a vyhnal Goje i jeho prachovou vrstvu a teprve poté oblek s košilí opatrně vyndal a oblékl.

Při pohledu do zrcadla mu pot stékal po čele a rozcuchané vlasy působily jako černé blesky. Rychlým gestem pot setřel a vlasy uhladil. Oblek s diagonálně šitou vlněnou látkou připomínal pohyb vln. Celé to připomínalo oceán, uprostřed něhož zářila bílá košile – pevná a jasná, jako maják.

Po sbalení nejnutnějšího vyrazil na vlakové nádraží, necelý kilometr západně. Rekonstrukce proměnila Karlovo nádraží v důstojné a moderní místo. V centru se tyčila mramorová socha Sona s napřaženou rukou. Držel hůl se znakem vycházejícího slunce, jejíž hrot ukazoval k východu.

Vlak přijel se svým obvyklým zpožděním, jako by o jeho příjezdu rozhodoval spíše hod mincí než jízdní řád. Při nástupu Leo zpozoroval interiér, který hrdě dával najevo své stáří – a právě proto dával přednost starším vlakům. Vnímal je jako bránu do minulosti, kterou Goj odemykal s tichým darem perspektivy pro technologický posun.

Pomalu se vlak odlepil od nástupiště v Syntře a vyrazil na sever, do města Göbre, rozloženého v Klinsku – třetí největší zemi celé říše. Klinsk si v kulinářském světě získal obdiv mottem: „Použij to, co najdeš za svým domem." Každý talíř zde připomínal jeviště, na němž vystupovaly dvě hlavní postavy – Jednoduchost a Přirozenost, vždy doprovázené pestrým sborem vedlejších aktérů.

Dnes však Leovy chuťové buňky nečeká klinské divadelní představení. Zavítají do nostalgické minulosti, kde nevaří jen mamka, ale i celé generace, které tu zanechaly svá moudra. Tam, kde tradice vítězí nad inovací a babičky s prababičkami dál žijí v receptech.

Tříhodinová jízda vlakem uběhla hladce, jako po másle. Šeď metropole se po necelé hodině rozplynula v zelených loukách, střídajících se s poli brambor, kukuřice a zlatavého obilí. V dálce se táhly lesy – chvíli vládla svěží zeleň listnáčů, jindy temnější jehličí a když se obě barvy spojily, zrodil se obraz tisíce odstínů zeleně.

A zatímco krajina plynula kolem, čas se rozplýval v rytmickém klapotu kol narážejících na spoje kolejnic. Každé přejetí udávalo tempo, jako by sám vlak dirigoval orchestr, v němž smyčce pozvolna zesilovaly, elektrické piano rozechvívalo arpeggio a nad tím vším se vznášely dlouhé tóny kytary, propletené melodií klarinetu.

Zanedlouho se barvy krajiny začaly míchat s obrysy Grundálu. Menší městečko přivítalo pasažéry dvěstěletým nástupištěm, kde vzduch nesl vůni borovic obklopujících celé nádraží. Byla to přívětivá změna, jež však brzy ustoupila dalšímu vlaku – tomu, který mířil do Horblu nad Lukami, vesničky vzdálené asi tři kilometry na jih, obklopené lesy, loukami a poli. 

Vlak mizel v dálce a Goj otevřel brány času. Vlny nostalgických vzpomínek začaly zaplňovat Leovu mysl. Bez váhání se vydal po známé cestě, která vedla na okraj vesnice. Zvuky zvířat se rozléhaly po okolí – štěkání psů, kokrhání kohoutů, bučení krav i bečení ovcí patřilo ke každodennímu koloběhu. 

Vládla tu stará stavení, jejichž stěny postrádaly fasádu a střechy se pyšnily mozaikou různých odstínů tašek. Na zahradách se v jedné části pásly slepice a v druhé rostl pestrý výběr zeleniny. Každým krokem se přibližoval vzpomínce na dům obklopený loukami, kde sbor bečících ovcí vítal každého, kdo šel kolem – s výjimkou německého ovčáka, který byl jejich každodenním publikem.

Leo stlačil zvonek a krátká melodie se rozlétla ven, jako by sama chtěla potvrdit jeho dotek. Zanedlouho se dřevěné dveře otevřely a v nich stála matka – nevěřícně si prohlížela mladíka před sebou, jako by ji vlastní oči zradily a její mozek s ní hrál krutý žert.

Leo zapózoval a s úsměvem pronesl:
"Vidím, že tě moje krása nechala ohromenou." 

Jakmile větu dořekl, nedokázal se ubránit smíchu a zanedlouho se přidala i ona. Jejich smích přivolal Sona, který ještě víc rozjasnil už tak jasný den.

Smích teprve přerušila její slova "Ty seš ale blbec." 

Kdyby ta slova byla vidět, každé by neslo podpis dua – ironie a lásky

"Já vím," odpověděl a pevně ji objal. Ani jeden z nich nechtěl toho druhého pustit, ale nic netrvá věčně – po chvíli je rozdělil pes, který zvesela poskakoval kolem Lea.

"Pojď dál," řekla matka a ustoupila mu z cesty. Jakmile vstoupil, Goj otevřel brány času a zaplavil ho vzpomínkami – vrzání starého dřeva, pach venkova, cihlové destičky na zdech, to vše ho vrátilo zpátky do dětsví. 

Na chodbě si sundal boty. "Co tu vůbec děláš?" hned se zeptala, sotva dovřela dveře. "Proč si mi nic neřekl?"

Leo se pousmál, rád viděl tak plnou energie. "Počkej, tady člověk jenom vejde a hned výslech? Mám si zavolat právníka?" 

"No jasně, klidně," zasmála se. "Když se objevíš dvakrát do roka, tak se nediv."

Ukázala směrem do kuchyně. "Pojď. Dáš si kávu?"

"Ne díky," odpověděl Leo, vidět ho pít kávu byla rarita – po ní byl vždy nevrlý.

Matka si sedla naproti. "Tak povídej," řekla po chvíli. "Čemu vděčím za tu poctu?"

Leo se zavrtěl. těžkost okamžiku mu nedovolila sedět v klidu. Nikdy neměl rád tyto situace – když mu srdce mu buší až do hlavy a mozek mu předhazuje všechny možné reakce druhých. Ale teď už nemohl couvnout.

"Podal jsem přihlášku na Michalovu akademii kouzelného umění." řekl nakonec tiše.

Ticho. Její tvář ztratila barvu. 

"To myslíš vážně?" zeptala se. "Nevím co na to říct."

"No... třeba *To je dobrá zpráva*?" zkusil s úsměvem. Chápal, že to je pro matku šok, ale i jeho představivost ho nepřipravila na takovou reakci.

"To je... to je zpráva," odpověděla a opřela ruce o stůl. "Jsi si tím jistý?" Pohled měla upřený na Lea, který trochu zblednul.

"Ne že bych ti to chtěla rozmluvit, jen..." odmlčela se. "Jen se bojím. Ta škola... to není žádná legrace. Jdeš smrti přímo naproti."

Byl zcela v šoku, nečekal odpor a musel si dát chvilku na rozmyšlenou než odpověděl. "To zase ty noviny všechno přehání. Všichni přece jdeme smrti naproti. Já jen... chci pomáhat lidem. Aby měli lepší život. Bez strachu a trápení."

"Všichni kráčíme naproti smrti" přerušila jeho idealistické řeči "Ale ty za ní běžíš, zatímco ostatní opatrně kráčí,"

Leo zvedl hlas, bylo jasné jak moc je z této konverzace rozhořčen. "Klidně za ní poběžím, když to zlepší svět, klidně i jenom o nepatrný kousek." 

Z nenadání vstala a zvuk židle třecí o podlahu zaplnil místnost. Postava matky se nad ním tyčila jako věž nad pěšákem. "Leo. uvědom si, co říkáš. Ty se ženeš za smrtí jen kvůli nějaký představě o lepším světě. A co když tvoje verze "lepšího světa" není ta, kterou chtějí ostatní? Co když svět tvým chováním zhoršíš? Co potom?"

Leo chvíli mlčel. Zvedl pohled, v hlase měl klid, ale i smutek. "Možná máš pravdu, možná ta má verze není ta pravá, ale jestli se nevydám alespoň nějakou cestou, tak vím že se budu za to proklínat a kdo ví možná se budu proklínat za tohle rozhodnutí, chci prozkoumat kam mě tahle cesta zavede. Chci pomáhat lidem, je na tom snad něco zlého?"

Odpovědi se nedočkal. Matka jen tiše popíjela kávu. 

Leo vstal a oznámil, "budu chvilku venku." Její zrak byl upřen do prázdna, bylo vidět, že se jí myšlenky honí hlavou.

Na zahradě ho ovanul chladný vánek, který ho každým nádechem uklidňoval. Pohled upřel na sedm ovcí ležících pod stínem lípy. Za nimi se táhlo vyskládané dříví, několik metrů doprava. Na levém kraji branky stál beran: tichý strážce, jehož přítomnost dodávala stádu klid. 

V hlavě mu začalo klíčit semínko omluvy. Vztek, který dosud vládl jeho myšlenkám, se snažil bránit růstu, avšak už bylo pozdě. Vešel zpět dovnitř a začal se omlouvat. "Promiň, že jsem na tebe zvýšil hlas, nechal jsem se unést."

Matka právě umívala hrnek. Jakmile skončil, otočila se a objala ho. "Však já vím, že si to tak nemyslel." 

Objetí vyhnalo vztek z jeho myšlenek. Síla mu pomalu mizela a zanedlouho měl problém udržet se na nohou.

Zbytek dne vyplnil lelkováním po zahradě, drobnou výpomocí doma a procházkou po vesnici. Večer ulehl do postele ve svém starém pokoji. Z mobilu si pustil tichou ambientní hudbu. Zavřel oči a pomalu, ale jistě, se kolem něj začaly rozlétat vzpomínky z dětství, které mu vykouzlily úsměv na tváři.

## Podkapitola 2

Další den dal brzy ráno sbohem matce a vydal se na vlakové nádraží, které ho vzalo do města zpět do Grundálu. Při odjezdu ho si vedle něho sedl smutek. Přestoupil do vlak, který ho zavezl až do Göbre. Přijel lehce před devátou, univerzita byla 5 kilometrů za městem a tak bez jakýchkoliv zbytečností skočil na autobus, který ho zavezl blíže, avšak ho stále čekala dvou kilometrová chůze. 

za dvacet minut stál před univerzitou, kde ho přivítala brána, kde byla budka okupovaná mužem okolo čtyřiceti let. Představil se a řekl proč tu je, muž ho šel do budky kde volal a za chvíli přišel vysoký snědý muž. představil se jako Rahul Bhatt. zavedl Lea do malé místnosti. zde už seděla žena, pohledem vypadala na třicátnici. 

Rahul ho přivítal a objasnil, že se jedná o pohovor a že zde je jeho kolegyně Briana. Leo se posadil. Díky Rahulovi byla atmosféra v místnosti přívětivá. 

"Ještě jednou dobrý den, jmenuji se Rahul a tentokrát je tu se mnou má kolegyně Briana."

několik minut Leo odpovídal na klasické pohovorní otázky. I když nedávala pozor a Brianu to přestávalo bavit, jelikož slyšela tento rozhovor minimálně tisickrát. Naznačila rahulovi že by se chtěla na pár otázek zeptat. 

"No budu s vámi naprosto upřímná, zatím jste mě moc neoslnil," řekla Briana

Leo zbledl z šoku

Pokračovala, "Ale to není moc vaše chyba. Spíše chyba mého kolegy, který se bohužel musí ptát na takovéto plytké otázky." Otočila hlavu na Rahula, který se pousmál.

"Řekněme, že se ti podaří dokončit akademii. Co plánuješ dělat za práci?" Briana

Leo: "Chci pomoct těm na které se moc nehledí a to je lidem na vesnici a na samotě."



